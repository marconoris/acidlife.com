<!DOCTYPE HTML PUBLIC "-//IETF//DTD HTML//EN//3.2">
<HTML><HEAD><title>Rif del Ketama, Nord-Africa</title>
<meta name="Keywords" content="Ketama, Marocco, hashish, Ceuta, Nord-Africa, Tetouan, Chefchaouen, tabacco, Rif, canapa">
<meta name="Description" content="Eccomi ospite di uno dei pi&ugrave; importanti e ricchi produttori di canapa, e quindi di hashish, del Ketama; proprietario di parecchi campi lungo il fianco della valle intorno a casa e a cui fanno riferimento molti altri piccoli proprietari per via dei suoi contatti, diciamo cos&igrave;,  "internazionali".">
<STYLE  TYPE="text/css"><!--
body
	{
	MARGIN-TOP: 10px;
	margin-left: 20px;
	margin-right: 15px;
	}
A	{
	color: silver;
	font-size: 10px;
	text-decoration: none;
	font-family: Verdana, Arial, helvetica, sans-serif;
	}
A:hover {
	color: #ff6600;
	text-decoration: underline;
	}
p	{
	font-family: Verdana, Arial, helvetica, sans-serif;
	font-size: 11px;
	}
.pp	{
	font-family: Verdana, Arial, helvetica, sans-serif;
	font-size: 11px;
	}
.note	 {
	color: #ff9900; 
	font-family: Verdana, Arial, helvetica, sans-serif;
	font-size: 10px;
	}
--></STYLE></HEAD>
<BODY background="images/fondo03.jpg" BGPROPERTIES="fixed" BGCOLOR="White" TEXT="DarkBlue" LINK="#008000" VLINK="#008000">
<font face=verdana class=pp>
<div align="right"><font face=verdana class=pp><i>paragrafo 3</i></div>
<hr size="1" color="Maroon" noshade><div align="justify">Sospesi i miei rapporti professionali con la fotografia di routine e alla ricerca di cose un po' stimolanti da raccontare e fotografare, mi sono ricordato di alcune mie conoscenze che hanno una certa familiarità con queste zone e da loro mi sono fatto dare le dritte per arrivare qui, per sapere da chi fermarmi, cosa chiedere e cosa vedere e anche cosa far finta di non vedere. Ometterò nomi e dettagli dei posti per ovvie ragioni. 
<br><br>
Ormai non sono molto lontano da Ketama: cominciano ad apparire ai lati della strada i campi coltivati a canapa, macchie di verde brillante nel sole, che diventano sempre più frequenti mentre mi avvicino al paese fino a diventare quasi un tutt'uno tra loro. Sono all'entrata di Ketama, nome che in realtà si estende a tutta la regione in cui viene coltivata la canapa indiana nel Rif. Trovo divertente poter osservare la stazione di polizia poco avanti alla mia destra e un campo coltivato a canapa alla mia sinistra senza dover nemmeno girare la testa.
Senza indugiare mi dirigo alla fattoria indicatami dagli amici e lì, fatte le presentazioni e portato i saluti, vengo accolto con molta familiarità. Mi fanno accomodare nel cortile davanti a casa chiuso completamente da un muro. Tutta la famiglia si riunisce davanti ad un tè verde alla menta dolcissimo e bollente, servito in bicchierini di vetro da una teiera che deve aver visto molti e molti ettolitri di acqua, mentre spiego le ragioni della  mia visita e rispondo a domande sul viaggio, sulla moto e sull'Italia. Parlo solo con il capofamiglia e il figlio maggiore di circa vent'anni; la moglie e le due figlie ascoltano e sorridono, altri due fratelli più piccoli sono affascinati dalla moto continuamente richiamati dalla mamma che giustamente teme il calore del motore.
<br><br>
 Comincio a rilassarmi e a sentire la stanchezza di tremila chilometri in tre giorni; apro i ganci laterali degli stivali in cuoio e distendo le gambe facendo cigolare la pelle della tuta mentre sento secchi schiocchi provenienti dal motore che si sta raffreddando.
<br><br>
 Eccomi ospite di uno dei più importanti e ricchi produttori di canapa, e quindi di hashish, del Ketama; proprietario di parecchi campi lungo il fianco della valle intorno a casa e a cui fanno riferimento molti altri piccoli proprietari per via dei suoi contatti, diciamo così,  "internazionali". Dopo cena continuo a chiacchierare con il figlio maggiore che è disponibile per tutto ciò di cui potessi aver bisogno. Chiedo se non ci sono problemi nell'andare in giro a fotografare e come devo comportarmi. Nessun problema, solo una precauzione: se devo fotografare delle donne devo chiedere il consenso direttamente a loro se sono sole o ad eventuali parenti maschi se presenti.
<hr size="1" color="Maroon" noshade>

</BODY>
</HTML>