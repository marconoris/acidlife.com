<!DOCTYPE HTML PUBLIC "-//IETF//DTD HTML//EN//3.2">
<HTML><HEAD><title>Rif del Ketama, Nord-Africa</title>
<meta name="Keywords" content="Ketama, Marocco, hashish, Ceuta, Nord-Africa, Tetouan, Chefchaouen, tabacco, Rif, canapa">
<meta name="Description" content="Eccomi ospite di uno dei pi&ugrave; importanti e ricchi produttori di canapa, e quindi di hashish, del Ketama; proprietario di parecchi campi lungo il fianco della valle intorno a casa e a cui fanno riferimento molti altri piccoli proprietari per via dei suoi contatti, diciamo cos&igrave;,  "internazionali".">
<STYLE  TYPE="text/css"><!--
body
	{
	MARGIN-TOP: 10px;
	margin-left: 20px;
	margin-right: 15px;
	}
A	{
	color: silver;
	font-size: 10px;
	text-decoration: none;
	font-family: Verdana, Arial, helvetica, sans-serif;
	}
A:hover {
	color: #ff6600;
	text-decoration: underline;
	}
p	{
	font-family: Verdana, Arial, helvetica, sans-serif;
	font-size: 11px;
	}
.pp	{
	font-family: Verdana, Arial, helvetica, sans-serif;
	font-size: 11px;
	}
.note	 {
	color: #ff9900; 
	font-family: Verdana, Arial, helvetica, sans-serif;
	font-size: 10px;
	}
--></STYLE></HEAD>
<BODY background="images/fondo02.jpg" BGPROPERTIES="fixed" BGCOLOR="White" TEXT="DarkBlue" LINK="#008000" VLINK="#008000">
<font face=verdana class=pp>
<div align="right"><font face=verdana class=pp><i>paragrafo 2</i></div>
<hr size="1" color="Maroon" noshade><div align="justify"> Filo via oltre Chefchaouen che vedo sul fianco della montagna alla mia sinistra e anche il caldo comincia ad attenuarsi. A Derdara la strada prosegue a destra verso sud per congiungersi alle principali vie per Fes, Meknes e Rabat, la capitale, mentre a sinistra comincia a salire seriamente verso il cuore del Rif. All'incrocio vi è una pattuglia della polizia e non è un caso: questa è la strada principale che scende da Ketama, il centro della coltivazione di canapa indiana e di produzione di hashish del Marocco. In realtà la presenza della polizia è una formalità, come scoprirò in seguito. Fatti pochi chilometri mi rendo conto di essere entrato in qualche modo in un "territorio": sempre più frequentemente dai bordi della strada la gente mi fa dei segni facendomi intendere di avere qualcosa per me oppure è più esplicita sventolando panetti di hashish da più di un etto o ancora  portandosi due dita alla bocca mimando il gesto del fumare, strizzando l'occhio in segno di intesa. Tanti sono sui venti-trent'anni ma molti  sono ragazzini di sette-otto anni o poco più. 
<br><br>
Dopo un'ampia curva in salita a sinistra, dove mi ero divertito ad aprire il gas, scorgo davanti a me uno dei tanti gruppetti di ragazzini seduti sotto un albero: mi vedono arrivare e si alzano, io sono pronto ai soliti numeri ma questi si dimostrano parecchio intraprendenti mettendosi in mezzo alla strada; rallento molto ma non dimostro l'intenzione di fermarmi così quando gli arrivo a tiro uno di loro, per colpirmi, fa roteare la giacca che tiene in una mano costringendomi a schiacciarmi sul serbatoio della moto per evitare la muleta improvvisata e subito dopo sento arrivarmi qualcosa sulla schiena: questa volta hanno fatto centro. Con una palla di hashish. Permalosi. Proseguo ghignando tra me e me, pensando a molti amici miei che volentieri se lo farebbero tirare anche in faccia. 
<br><br>
La strada procede in salita facendosi molto impegnativa sia per le continue curve, che per il fondo: rattoppi di asfalto, buche, ghiaia nelle curve, lavori in corso, frane e smottamenti, camion dai motori agonizzanti che fanno i dieci all'ora e dieci metri cubi di fumo nero e denso al secondo: li supero in apnea.  Ogni tanto incrocio delle Mercedes nuove - nuove, modelli di fascia alta, tipi ben vestiti con occhiali scuri al volante...
Dopo Bab Berret, l'ultimo paese di una certa importanza prima di Ketama, entro in una foresta di cedri secolari da cui emana un intenso e balsamico profumo di resina reso forse più pungente dall'aria dei milleduecentometri; sembra di essere sotto una tenda a fare fumenti, l'odore è penetrante e piacevole e non si interrompe per chilometri. 
<br><br>
Ora la strada sale ancora un po' e poi rimane grossomodo in quota, intorno ai milleseicento metri, sempre però descrivendo curve in continuazione: sono più di due ore che guido ad una media di circa quaranta chilometri all'ora. Avendo già esperienza di viaggi in moto in Nord-Africa, ho preferito montare delle gomme spiccatamente fuoristrada: delle Michelin T63; non sarebbe la prima volta che  mi trovo ad attraversare un torrente perché il ponte è crollato o ad aggirare una frana che si è portata via qualche centinaio di metri di strada. 
E' ora di fare un passo indietro e dire "che ci faccio qui".
<hr size="1" color="Maroon" noshade>

</BODY>
</HTML>