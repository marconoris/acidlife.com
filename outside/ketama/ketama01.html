<!DOCTYPE HTML PUBLIC "-//IETF//DTD HTML//EN//3.2">
<HTML><HEAD><title>Rif del Ketama, Nord-Africa</title>
<meta name="Keywords" content="Ketama, Marocco, hashish, Ceuta, Nord-Africa, Tetouan, Chefchaouen, tabacco, Rif, canapa">
<meta name="Description" content="Eccomi ospite di uno dei pi&ugrave; importanti e ricchi produttori di canapa, e quindi di hashish, del Ketama; proprietario di parecchi campi lungo il fianco della valle intorno a casa e a cui fanno riferimento molti altri piccoli proprietari per via dei suoi contatti, diciamo cos&igrave;,  "internazionali".">
<STYLE  TYPE="text/css"><!--
body
	{
	MARGIN-TOP: 10px;
	margin-left: 20px;
	margin-right: 15px;
	}
A	{
	color: silver;
	font-size: 10px;
	text-decoration: none;
	font-family: Verdana, Arial, helvetica, sans-serif;
	}
A:hover {
	color: #ff6600;
	text-decoration: underline;
	}
p	{
	font-family: Verdana, Arial, helvetica, sans-serif;
	font-size: 11px;
	}
.pp	{
	font-family: Verdana, Arial, helvetica, sans-serif;
	font-size: 11px;
	}
.note	 {
	color: #ff9900; 
	font-family: Verdana, Arial, helvetica, sans-serif;
	font-size: 10px;
	}
--></STYLE></HEAD>
<BODY background="images/fondo01.jpg" BGPROPERTIES="fixed" BGCOLOR="White" TEXT="DarkBlue" LINK="#008000" VLINK="#008000">
<div align="right"><font face=verdana class=pp><i>paragrafo 1</i></div>
<hr size="1" color="Maroon" noshade><div align="justify">Lascio Ceuta, dopo le stravaganze che accomunano tutti i doganieri del mondo, dopo le code di turisti e di famiglie di emigrati che ritornano nel loro paese da tutta Europa per le vacanze estive, in macchine stracariche di persone e cose da far scomparire le ruote posteriori dentro i parafanghi e dopo aver lasciato il mio tributo di sudore nelle code davanti a sportelli vuoti perché qualcuno si stava facendo con calma un caffè alla faccia nostra. Percorro poche centinaia di metri ed è già inequivocabilmente Marocco: mentre a Ceuta, enclave spagnola sulla costa africana, vedi una città europea con molti arabi in giro per le strade che fanno parte della vita cittadina, dove insomma percepisci la vicinanza di un confine, appena al di là non c'è traccia dell' "altro", se non turisti completamente alieni al contesto e spesso perfino ostili.
<br><br>
 Proseguo con calma, il serbatoio della moto bello pieno perché a Ceuta, porto franco, la benzina costa appena seicento lire al litro. Mi fermo quasi subito a mangiare "merguez" e "salade marocaine"  in uno dei tanti ristoranti che si incontrano lungo le strade, appena ci si appressa ad un centro abitato, qui in Marocco come in tutto il Nord-Africa; fuori sta appeso, a far da insegna, quel che rimane della capra o della pecora appena uccise per essere il piatto principale e dentro, su uno scaffale alle spalle di chi sta al banco, stanno in fila alcuni narghilè altissimi di vetro colorato pronti ad essere serviti a richiesta dei clienti dopo pranzo o per puro ozio durante il pomeriggio. Finito di pranzare indugio un momento pensando di farmi una fumatina di quel dolce tabacco che ho imparato a fumare in Libia, con un amico giordano ma voglio essere entro sera su a Ketama e quindi lascio perdere, pago e riparto. E' un luogo comune quello per cui si crede che con il narghilè si fumi hashish: in realtà si fuma un tabacco trinciato grosso mescolato a melassa che lascia un piacevole gusto dolciastro in bocca.
<br><br>
Direzione Tetouan, la strada fiancheggia la costa per circa una ventina di chilometri fino a Cabo Negro, poi gira verso l'interno. Appena lasciata la costa sento subito il caldo investirmi  come se fossi entrato nella bocca di un asciugacapelli di due metri di diametro, tenere la visiera del casco chiusa è paradossalmente molto più confortevole.
<br><br>
Tetouan è ora alle mie spalle, proseguo in direzione di Chefchaouen lungo la valle dell'Hajera, addentrandomi così nella catena del Rif che si sviluppa parallela alla costa del Mediterraneo fino all'Algeria. Attraverso alcuni paesi di poche case, immancabili filari di eucalipti ai lati della strada e ragazzini che giocano. Spesso divento il bersaglio di qualche sasso o bastone (una volta perfino un melone intero) lanciati da qualcuno di loro; per mia fortuna i lanciatori sono proprio maldestri e non sono mai raggiunto. Negli specchietti retrovisori vedo sollevarsi polvere rossa e sacchetti di plastica al mio passaggio. 
<hr size="1" color="Maroon" noshade>

</BODY>
</HTML>