<!DOCTYPE HTML PUBLIC "-//IETF//DTD HTML//EN//3.2">
<HTML><HEAD><title>Rif del Ketama, Nord-Africa</title>
<meta name="Keywords" content="Ketama, Marocco, hashish, Ceuta, Nord-Africa, Tetouan, Chefchaouen, tabacco, Rif, canapa">
<meta name="Description" content="Eccomi ospite di uno dei pi&ugrave; importanti e ricchi produttori di canapa, e quindi di hashish, del Ketama; proprietario di parecchi campi lungo il fianco della valle intorno a casa e a cui fanno riferimento molti altri piccoli proprietari per via dei suoi contatti, diciamo cos&igrave;,  "internazionali".">
<STYLE  TYPE="text/css"><!--
body
	{
	MARGIN-TOP: 10px;
	margin-left: 20px;
	margin-right: 15px;
	}
A	{
	color: Blue;
	font-size: 10px;
	text-decoration: none;
	font-family: Verdana, Arial, helvetica, sans-serif;
	}
A:hover {
	color: #ff6600;
	text-decoration: underline;
	}
p	{
	font-family: Verdana, Arial, helvetica, sans-serif;
	font-size: 11px;
	}
.pp	{
	font-family: Verdana, Arial, helvetica, sans-serif;
	font-size: 11px;
	}
.note	 {
	color: #ff9900; 
	font-family: Verdana, Arial, helvetica, sans-serif;
	font-size: 10px;
	}
--></STYLE></HEAD>
<BODY background="images/fondo04.jpg" BGPROPERTIES="fixed" BGCOLOR="White" TEXT="DarkBlue" LINK="#008000" VLINK="#008000">
<div align="right"><font face=verdana class=pp><i>paragrafo 4</i></div>
<font face=verdana class=pp>
<hr size="1" color="Maroon" noshade><div align="justify">Il mattino dopo sono presto in giro con la macchina fotografica per raccogliere un po' di materiale. L'aria è tersissima e sottile, il sole costringe gli occhi ad essere due strette fessure. Appena fuori casa ci sono già i campi di canapa (<a href="images/114.html">114</a>) che in questo momento è in piena fioritura (<a href="images/92.html">92</a>,<a href="images/94.html">94</a>). Davanti a me, circa in direzione nord, si apre la valle dell'Ouringa, il cui fianco meridionale, quello su cui mi trovo, è costellato di piccoli appezzamenti irregolari coltivati esclusivamente a canapa (<a href="images/108.html">108</a>). In alcuni la raccolta è già cominciata e vedo persone al lavoro, spesso intere famiglie (<a href="images/87.html">87</a>,<a href="images/96.html">96</a>,<a href="images/106.html">106</a>). Osservo bambini che aiutano a formare fascine con le piante già seccate, caricare gli asini e guidarli verso casa (<a href="images/90.html">90</a>), donne chine (<a href="images/103.html">103</a>) che avanzano con il falcetto in mano per tagliare le piante e lasciarle in piccoli mazzi a terra perché si secchino, altri bambini che si divertono con giocattoli improvvisati(<a href="images/91.html">91</a>,<a href="images/88.html">88</a>), nascondendosi tra le piante poco più alte di loro, uomini e ragazzi che con grossi carichi sulle spalle o secchi e taniche d'acqua se ne vanno lungo i sentieri incerti e sassosi tra i campi. Mi sorprende l'atmosfera cordiale che sembra pervadere tutto. Nessuno si dimostra seccato dalla mia presenza: sorrisi, cenni di saluto, bimbi che mi chiedono di essere fotografati; un ragazzo con il quale rimango per un po' di tempo scambiando qualche chiacchiera mi regala un mazzo di piante... (<a href="images/102.html" name="102">102</a>)
<br><br>
Faccio una sosta ai piedi di una quercia secolare e contorta cresciuta su uno spuntone di roccia che domina la vallata (<a href="images/109.html">109</a>,<a href="images/110.html">110</a>). Arrivano alcuni anziani con i quali scambio alcune chiacchiere; mi spiegano che per loro, in fondo, non è vitale coltivare proprio la canapa, tuttavia poche altre colture avrebbero successo in queste condizioni. Milleseicento metri sul livello del mare, forti escursioni termiche sia tra giorno e notte che tra estate e inverno ma soprattutto il terreno molto sassoso e impervio e la non regolarità delle precipitazioni fanno del Ketama una regione estrema dal punto di vista agricolo. Uno di loro conclude: "la Comunità Europea e gli Stati Uniti vorrebbero imporci di cambiare il tipo di coltivazione, ma noi di cosa si vive?"
<br><br>
I giorni seguenti continuo a  fermare immagini chiacchierando con i locali; ricostruisco così tutto il processo che va dalla semina delle piante di canapa all'esportazione di hashish.
<br><br><a name=sotto></a>
La semina avviene nei mesi di febbraio, marzo e aprile; in questi mesi fa freddo ma  la neve garantisce il rifornimento d'acqua. Durante le crescita ci si affida molto alle precipitazioni naturali, tuttavia qualcuno si organizza portando acqua nei campi a dorso d'asino o deviando in rudimentali canaletti la poca acqua che durante le piogge si convoglia nelle vallette secondarie altrimenti secche. Alcuni anni si rivelano drammatici sotto questo profilo. La fioritura avviene in luglio-agosto (<a href="images/85.html">85</a>) e a questo punto comincia la raccolta. Le piante vengono tagliate, riunite in fascine e lasciate seccare al sole, per una settimana circa, direttamente sui campi o sui tetti delle case (<a href="images/86.html">86</a>); vengono poi ricoverate al chiuso in ambienti arieggiati e lasciate definitivamente ad asciugare fino a dicembre - gennaio. In questo periodo comincia la battitura: le piante vengono sbattute su teli dove si raccoglie l'hashish costituito da resina ricca di principio attivo e da  una certa quantità di fibra; quanto più energica sarà la battitura, tanto maggiore sarà la quantità di fibra e, di conseguenza, minore il pregio. Si distinguono infatti tre qualità: il tuisla, più ricco in resina, produzione limitata, il migliore; una seconda qualità ottenuta con battitura più vigorosa ed infine la terza qualità, quella commerciale per i grandi esportatori (soprattutto contrabbandieri galiziani), ottenuta con l'uso di martelli che riducono in una sorta di pasta omogenea gran parte della pianta. 
<hr size="1" color="Maroon" noshade>

</BODY>
</HTML>