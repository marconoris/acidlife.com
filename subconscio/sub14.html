<div class=sub_tit>:SUBCONSCIO:014: Evoluzione imminente</div><div class=sub_author>Da <b>Si chiama Francesca, questo romanzo</b> di <b>Paolo Nori</b>,  Ed. <a href='http://www.einaudi.it' target=new>Einaudi - Stile Libero</a>.</div>
<div class="sub_openclose"><a href="javascript:;" onclick="change('changeme', 'sub_hover');" class="npp_title">open</a> | <a href="javascript:;" onclick="change('changeme', 'sub_txt');" class="npp_title">close</a> | <a href="javascript:history.go(0)" class="npp_title">reload</a></div>
<div class=sub_txt id=changeme>...Che in Russia a Mosca nell'ottocento, ho pensato io l'altro giorno intanto che proveniente dai sotterranei della Gazzetta di Parma mi incamminavo lungo la via Emilia verso l'oltretorrente, c'era un bibliotecario della biblioteca Rumjanevskij che era anche un filosofo che lui aveva una teoria evolutiva che la'ltro giorno io ho pensato che se per caso cominciavo a scrivere un altro romanzo ne volevo parlare, di questa teoria, Che ha anche a che fare con  la mia salute  con lo stato attuale della mia evoluzione e essendo i romanzi che scrivo dei romanzi che tutti dicono che son autobiografici non dovrei far fatica, infilarcela dentro, ho pensato.<br><br>Che questo bibliotecario filosofo, amico personale di F&euml;dor Michailovic Dostoevskij di Lev Nikolaevic Tolstoj, lui pensava che nel futuro dell'umanit&agrave; c'era un'evoluzione imminente e inevitabile la conquista dell'immortalit&agrave; per tutti anche per quelli che eran gi&agrave; morti che la resurrezione dei corpi predetta dalle scritture lui non la prendeva come una metafora, secondo lui sarebbe proprio successa concretamente i vivi sarebbero restati vivi per sempre i morti sarebbero tornati in vita per questo motivo era necessaria la conquista e la colonizzazione dei pianeti vicini per via che sulla terra altrimenti tra poco non ci sarebbe stato pi&ugrave; spazio...</div>