<div class="sub_tit">:SUBCONSCIO:001: storia e  mestiere</div>
<div class="sub_author">Da <b>Uno studio in rosso</b> di <b>Arthur Conan Doyle</b> - Ed. <a href="http://www.centolibri.it" class="npp_title" target="new">Oscar Mondadori</a>.</div>
<div class="sub_openclose"><a href="javascript:;" onclick="change('changeme', 'sub_hover');" class="npp_title">open</a> | <a href="javascript:;" onclick="change('changeme', 'sub_txt');" class="npp_title">close</a> | <a href="javascript:history.go(0)" class="npp_title">reload</a></div><div class="sub_txt" id="changeme">... Prima di occuparsi di quegli aspetti morali e cerebrali della questione che presentano le maggiori difficolt&agrave;, lo studioso affronti i problemi pi&ugrave; elementari. Incontrando un suo simile, impari a dedurne a prima vista la storia e il mestiere o la professione che esercita. Per quanto possa sembrare puerile, questo esercizio acuisce lo spirito di osservazione e insegna dove si deve guardare e che cosa si deve cercare. Dalle unghie di un uomo, dalle maniche della sua giacca, dalle scarpe, dalle ginocchia dei calzoni, dalle callosit&agrave; delle dita, dall'espressione, dai polsini della camicia... da ognuna di queste cose si pu&ograve; avere la rivelazione del mestiere di un uomo. Che tutte queste cose messe assieme, poi, possano mancare  di illuminare l'indagatore che sa il fatto suo, &egrave; virtualmente inconcepibile.<br>&laquo;Che ineffabile guazzabuglio!&raquo; esclamai buttando la rivista sulla tavola. &laquo;Non ho mai letto un  simile mucchio di sciocchezze in vita mia.&raquo;<br>&laquo;Che cos'&egrave;?&raquo; domand&ograve; Sherlock Holmes.<br>&laquo;Ma questo articolo! &raquo; soggiunsi servendomi, per indicarlo, del cucchiaino con cui stavo mangiando un uovo. &laquo;Immagino che l'abbia letto, dato che ci ha fatto un segno a matita. Non nego che sia scritto con intelligenza, ma nello stesso tempo &egrave; irritante. Si tratta, evidentemente, delle teorie di qualche sfaccendato che si diletta di tutti questi paradossi  standosene in poltrona nel proprio studio. Non possono avere applicazione pratica. Mi piacerebbe vederlo in una carrozza di terza classe della ferrovia sotterranea e pregarlo di indicarmi il mestiere di tutti i suoi compagni di viaggio. Scommetterei mille contro uno, contro di lui.&raquo;<br>&laquo;Perderebbe i suoi quattrini&raquo; rispose Holmes con calma. &laquo;Quanto all'articolo, l'ho scritto io.&raquo; ...</div>