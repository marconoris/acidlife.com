Date: Fri, 10 Aug 2001 18:47:37 +0200
From: Isole Nella Rete <inr@ecn.org>
To: movimento@ecn.org, cyber-rights@ecn.org, cslist@ecn.org, sortal@ecn.org
Subject: [cyber~rights] NETSTRIKE.IT CENSURATO
Reply-To: cyber-rights@ecn.org


Nella giornata di oggi la magistratura di Genova ha fatto eseguire il
sequestro del sito www.ecn.org/netstrike, corrispondente al dominio 
www.netstrike.it

Si tratta di un sito di informazione sulla pratica del netstrike, il
corteo telematico. Una forma di lotta virtuale praticata da anni
dagli attivisti delle rete e perfettamente legale. 
Il sito sequestrato era fisicamente ospitato sul server di Isole nella
Rete, associazione che fornisce servizi internet a molte realta', centri
sociali, giornali, radio e gruppi della sinistra radicale italiana e
non solo.

Ai nostri occhi questo atto non ha alcuna utilita' pratica per il
magistrato che lo dispone, dal momento che le informazioni che ha
acquisito sono di pubblico dominio come lo e' stato per molti mesi il
contenuto del sito, e dal momento che in genere gli atti di censura
poliziesca in rete ottengono un effetto contrario a quello voluto.

Infatti gia' ora a poche ore dal sequestro il sito e' visitabile su
diversi mirror:
- www.italy.indymedia.org/netstrike.it
- www.contrast.org/netstrike

L'unica spiegazione che abbiamo per il comportamento della magistratura
genovese e' che questa inutile operazione di censura sia un atto
intimidatorio e di provocazione politica che ben si inquadra nel clima
che regna oggi nel nostro paese.

Un clima di criminalizzazione della sinistra non istituzionale volto a
cercare di far tacere ogni voce indipendente, di dissenso politico e
sociale, di fronte al quale la nostra risposta non puo' che essere:
non ci farete tacere mai.


-- 
Isole Nella Rete - www.ecn.org

