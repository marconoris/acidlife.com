
Oggetto: TORINO: FERMARE I BOMBARDAMENTI - FERMARE LA GUERRA


 ________________________________________________
      A - I N F O S  N E W S  S E R V I C E
            http://www.ainfos.ca/
 ________________________________________________

FERMARE I BOMBARDAMENTI - FERMARE LA GUERRA

Venerdi' 21 maggio 1999 si e' svolta a Torino un'assemblea cittadina in
occasione della giornata di lotta e mobilitazione indetta dal
Coordinamento Nazionale RSU sulle parole d'ordine:
FERMARE I BOMBARDAMENTI - FERMARE LA GUERRA
L'assemblea indetta dai lavoratori e dagli studenti dell'Universita' e
del Politecnico di Torino ha visto la partecipazione di delegati e
lavoratori di varie realta':
FIAT mirafiori - AMIAT- INPS - UFFICI FINANZIARI - CENTRO DI GESTIONE -
CORPO FORESTALE - ANAS - CNR - COMUNE DI BUSSOLENO - OSPEDALE MARIA
ADELAIDE - BANCA SAN PAOLO - CIRCOLO ENERGIA AEM, TORINO - PONTE PER
BELGRADO - COORDINAMENTO STUDENTI CONTRO LA GUERRA - UNIVERSITA' E
POLITECNICO.
L'assemblea si e' svolta dalle 10,00 alle 12,00 nell'atrio di Palazzo
Nuovo (l'area universitaria piu' grande dove sono raccolte le facolta'
umanistiche) e ha visto la presenza di oltre 200 persone. Numerosi gli
interventi da parte di delegati, lavoratori e studenti (iscritti Cgil,
del SinCobas, dello SlaiCobas, delle RdB). Tutti hanno denunciato la
strumentalita` dell'intervento umanitario e la necessita' di un lavoro
continuo per costruire momenti di mobilitazione e lotta, lo sciopero
generale.

Al termine e' stata approvata una mozione e ci si e' dati appuntamento
come delegati e lavoratori contro la guerra per mercoledl 26 maggio alle
ore 17,00 in Camera del Lavoro.

------------------------------------------------------------------------

Mozione dell'assemblea
Venerdì 21 maggio 1999 - giornata di lotta e di mobilitazione
FERMARE I BOMBARDAMENTI - FERMARE LA GUERRA

L'assemblea dei lavoratori e degli studenti dell'Università e del
Politecnico di Torino, a cui hanno partecipato delegati e lavoratori di
varie realtà

FIAT MIRAFIORI - AMIAT - INPS - UFFICI FINANZIARI - CENTRO DI SERVIZIO -
CORPO FORESTALE - ANAS - CNR - COMUNE BUSSOLENO - OSPEDALE MARIA
ADELAIDE - BANCA SAN PAOLO - CIRCOLO ENERGIA AEM, TO - PONTE PER
BELGRADO - COORDINAMENTO STUDENTI CONTRO LA GUERRA


Nonostante i ripetuti appelli alla cessazione dei bombardamenti ed alla
ripresa del tavolo negoziale, i bombardamenti, anche sulle popolazioni
civili, continuano e tendono a diventare sempre più intensivi e
distruttivi.
Di fronte a tanti orrori ed "errori" della guerra, di fronte alla ormai
chiara strumentalità di qualsiasi pretesa "contingente necessità" e di
quegli stessi "motivi umanitari" con i quali la Nato ha cercato di
giustificare l'attacco alla Federazione Jugoslava, il mondo del lavoro,
le RSU, i lavoratori tutti, gli studenti devono mobilitarsi.

Fermare la guerra e le sofferenze a cui sono sottoposte le popolazioni
balcaniche tutte, chiedere l'immediata cessazione dei bombardamenti con
i quali si sta realizzando una spaventosa distruzione del Kosovo, della
Serbia e del Montenegro, sono obiettivi che non possiamo più solo
dichiarare. Per fermare la guerra dobbiamo lottare.

-       L'assemblea nazionale delle RSU, delle delegate e dei delegati
del 22 aprile scorso a Milano ha indicato la necessità e l'urgenza che
tutto il sindacato proclami uno sciopero generale contro la guerra e
contro i costi economici e politici della guerra, per chiedere
l'immediata cessazione dei bombardamenti.
-       Un gruppo di sindacalisti tedeschi ha diffuso un comunicato in
cui si denuncia come "Negli stati della NATO sono i lavoratori a pagare
i costi della guerra ... Affinché la gente accolga questi sacrifici, in
tutti i paesi viene attuata un'enorme pressione politica e una forte
propaganda. Il risultato è che molti capi e membri dei sindacati si sono
allineati acriticamente ai loro governi ... Quando i nostri governi
attaccano altri popoli dobbiamo ostacolare il loro impegno bellico con
tutti i mezzi, dimostrazioni e scioperi".
-       Dal sindacato indipendente dei metalmeccanici serbi (HCMC)
arriva un appello: "E'  tempo che i sindacati di tutto il mondo facciano
sentire la propria voce contro gli indiscriminati bombardamenti e
organizzino azioni di protesta e scioperi per fermare queste morti senza
senso. Se i bombardamenti non cesseranno presto in Serbia non ci saranno
più né sindacati né lavoratori".

L'assemblea riunita oggi 21 maggio fa appello a tutte le RSU, ai
delegati, ai lavoratori, ai giovani che intendono battersi contro questa
sporca guerra ad attivarsi e coordinarsi su questi obiettivi,
impegnandosi verso gli altri lavoratori in un lavoro continuo e
capillare di denuncia e smascheramento degli scopi di questa guerra, dei
veri interessi in gioco. Mettiamo assieme tutte le nostre forze per
portare avanti la battaglia e la mobilitazione contro la NATO e la sua
guerra nei Balcani.

Chiediamo ai sindacati l'immediata assunzione di iniziative contro la
guerra fino alla proclama-zione dello sciopero generale. Costruiamo
comunque da subito le condizioni per arrivare a un vero sciopero
generale contro la guerra, per inceppare la macchina da morte della
NATO.


     ****** A-Infos News Service *****
      Notizie su e per gli anarchici

 Per iscriversi        -> mandare un messaggio a MAJORDOMO@TAO.CA e
                          nel corpo del msg scrivere SUBSCRIBE A-INFOS-IT
 Per informazioni      -> http://www.ainfos.ca/
 Per inoltrare altrove -> includere questa sezione