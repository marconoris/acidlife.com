

From: "sintax error technology" <se@4net.com>



-----Messaggio originale-----
Da: owner-a-infos-it@tao.ca [mailto:owner-a-infos-it@tao.ca] Per conto
di Umanità Nova redazione torinese
Inviato: lunedì 17 maggio 1999 10.02
A: a-infos@tao.ca; ansa@ansa.it; redazione@agenziaitalia.it;
avvenimenti@citinv.it; cslist@ecn.org; ifanarch@tin.it; italist@tao.ca;
posta@liberazione.it; redazione@ilmani.mir.it; movimento@ecn.org;
radiopop@ilmani.mir.it; larepubblica@repubblica.it
Oggetto: Chioggia sabato 22 manifestazione contro i bombardamenti nei
Balcani e nell’Adriatico


 ________________________________________________
      A - I N F O S  N E W S  S E R V I C E
            http://www.ainfos.ca/
 ________________________________________________

Sabato 22 ore 15,30 manifestazione a Chioggia contro i bombardamenti nei
Balcani e nell’Adriatico.
Concentramento in piazzale Europa.
Promuovono CSA Tonita, Antigone e Comitato cittadino contro la guerra.
Aderiscono i gruppi del giornale anarchico "Germinal"

Chioggia
Bombe nella sabbia
Dopo almeno 6 bombe (di cui la metà a frammentazione) lanciate nel lago di
Garda, i serbatoi supplementari sganciati sull’altopiano di Asiago e una
misteriosa apparecchiatura di puntamento perduta da un aereo della NATO a
S.Fior, il 13 maggio è scoppiato il caso clamoroso di centinaia di "cluster
bomb" pescate nell’Adriatico a circa venti miglia dall’elegante spiaggia di
Jesolo.
Ecco la cronaca di come tutte le autorità competenti hanno cercato di
"coprire" il fatto.
Alle ore 7 del 10 maggio, un peschereccio di Chioggia tira su con le reti
alcuni ordigni; uno di questi esplode ferendo tre marinai, di cui uno
gravemente. Subito da tutte le parti si parla di residuati bellici, ma
negli ambienti dei pescatori di Chioggia si mette subito in discussione
tale ipotesi. Infatti il tratto di mare in questione è battuto da decenni e
gli ordigni talvolta finiti accidentalmente nelle reti avevano altre
caratteristiche, mentre negli ultimi giorni avevano fatto la loro comparsa
altri strani cilindri metallici di colore giallo che per l’aspetto e lo
stato di conservazione non potevano certo risalire alla seconda guerra
mondiale.
Gli organi di informazione, la capitaneria di porto, il sindaco diessino di
Chioggia, le autorità militari mostrano però di non prendere sul serio tali
dichiarazioni; intanto gli artificieri dell’esercito fanno velocemente
brillare le bombe inesplose rimaste impigliate nelle reti, la Marina compie
dei controlli subacquei sui fondali (di appena trenta metri) del
ritrovamento senza vedere nulla, mentre da Venezia il pubblico ministero
Matteo Stuccilli, incaricato dell’inchiesta, dichiara ai giornalisti che
"E’ da escludere sicuramente che gli ordigni rinvenuti siano collegabili
alla guerra in atto nell’ex Jugoslavia" (La Nuova Venezia, 13 maggio);
anche se a qualcuno è già venuto qualche sospetto vedendo una foto a colori
delle bombe prima di essere distrutte (La Nuova Venezia, 12 maggio).
A questo punto tutto sembra essere sotto controllo, ma i pescatori di
Chioggia non stanno al gioco e, con quattro pescherecci, nella notte del 13
maggio tornano di proposito sul luogo del delitto e con le reti rastrellano
il fondo, recuperando grappoli di bombe a frammentazione del tipo "blu 97",
con tanto di paracadute ancora attaccato.
Sono centinaia di micidiali bombe, messe al bando dalla Convenzione di
Ginevra, impiegate dalla NATO contro i serbi. Questi micidiali strumenti di
morte sono costituiti da un vettore principale contenente ognuno un
grappolo di 50/60 "Bomlet" anti-uomo, caricabili anche con uranio
impoverito per l’impiego anti-carro.
Uno dei quattro pescherecci ne tira su da solo una cinquantina, altre reti
sono abbandonate sul posto perché letteralmente piene di questi miniordigni
gialli. Prima che le autorità militari prendano in consegna e facciano
esplodere tutto l’arsenale, i pescatori avvisano del pericolo tutta la
flotta peschereccia e fanno arrivare sul posto giornalisti, teleoperatori e
fotografi  che possano constatare direttamente di cosa si tratta.
Orami il segreto militare non è più tale: non solo i bombardieri di Aviano
hanno disseminato centinaia di ordigni in mare, ma si sono ben guardati
dall’informare di tale atto o dal bonificare la zona (se questo non è
criminale...).
Di fronte all’evidenza dei fatti lo stesso comando NATO di Vicenza è stato
quindi costretto ad ammettere che "non può escludere" trattarsi di roba sua
e il già menzionato giudice adesso promette un’indagine approfondita (tipo
Cermis?).
La marineria dell’Alto Adriatico risponde con il blocco della pesca a tempo
indeterminato, finché non saranno garantite verità e sicurezza, mentre il
sindaco di Chioggia si contorce nel tentativo di stare dalla parte dei
pescatori ma non contro la NATO.
(corrispondenza da Venezia)


     ****** A-Infos News Service *****
      Notizie su e per gli anarchici

 Per iscriversi        -> mandare un messaggio a MAJORDOMO@TAO.CA e
                          nel corpo del msg scrivere SUBSCRIBE A-INFOS-IT
 Per informazioni      -> http://www.ainfos.ca/
 Per inoltrare altrove -> includere questa sezione

