Da: Daniel Mazzanti [lucla@sinfo.net]
Inviato: martedì 11 maggio 1999 14.15
A: voice@nomorewars.org
Oggetto: Da Panamá a Belgrado, la storia si ripete?

Qui a Panamá la gente non ama molto parlare dei tempi
in cui il generale "Cara de piña" la faceva da padrone.
Certamente, e´ una epoca che fa comodo ricordare quando si
avvicinano le elezioni, come ha fatto in questi ultimi mesi
la señora Mireya Moscoso, neo-presidenta eletta
domenica 2 di maggio, ex-sposa del compianto Arnulfo Arias,
che fu presidente di Panamá prima di essere defenestrado
dal golpe del generale Torrijo, a sua volta caduto con il suo
aereo in un incidente misterioso che aprí la strada alla dittatura
del suo cane da guardia, il soprannominato generale.
Che adesso si trova in villeggiatura a Miami.
 
Il nostro "cara de piña" certamente vantava relazioni con
gli americani molto piú affettuose che il vostro "cara de perro",
eppure quando i cowboys si sono stufati, se lo sono venuti
a prendere senza mezzi termini.
Un rapido bombardamento sopra le tremende forze militari
panameñe, qualche centinaio di collateral damages
(leggi vite umane innocenti), ed ecco che il nostro amico si rintana
nella casa episcopale.
Raccontano che per stanarlo da lí gli americani, fatti tacere
i cannoni, abbiano fatto suonare i tamburi.
Migliaia di Kilowatts di hard rock si sono abbattuti sulle teste
ei poveri panamensi, solamente per abbattere l´obiettivo
costituido da un uomo solo. Certamente in quelle ore i panamensi
avranno rimpianto di preferire la salsa e il merengue alla musica
rock ma da allora, e la cosa non ci sorprende, il loro amore
per le musiche dei caraibi ed il disinteresse per quelle
dei gringos si sono fortemente accentuati. 
 
Dopo tre notti di insonnia, sua e di tutta la cittá, "cara de piña"
si consegnó ai cow-boys e da lí inizió il suo lungo soggiorno,
senza ritorno, nella cittá meta prediletta di tutti i Latino-americani.
Ed i panamensi, tirato un sospiro di sollievo, ricominciarono a ballare
la loro salsa, piú allegri e scanzonati di prima, perché senza piú
il timore che qualche cane da guardia mandato dal generale
con il machete, li stesse vigilando. 
 
Qualche anno dopo, ben altra musica sono costretti a sopportare
i cittadini di Belgrado, affinché il loro bieco "cara de perro"  si decida
a consegnarsi ai cow-boys.
Ma é una musica che "cara de perro" sembra gradire piú di quanto
"cara de piña" non  facesse con l' hard-rock. 
 
Noi, amanti della buona musica, speriamo che questa storia finisca
presto e che, oggi come allora, il dittatore di turno sia mandato
al piú presto a villeggiare in qualche luogo da lui amato:
conoscendolo, pensiamo che la Siberia possa fare al caso suo. 
 
FREE YUGOSLAVIA!  NO MOREWARS!
 
DANIELE  
