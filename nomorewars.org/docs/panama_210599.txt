Da: Daniele Mazzanti [lucla@sinfo.net]
Inviato: venerdì 21 maggio 1999 7.14
A: voice@nomorewars.org
Cc: sanja jovicevic
Oggetto: Da Panamá a Belgrado, la storia si ripete? (2)

Panamá, 21.05.1999
 
Raccontano que il nostro "cara de piña" (faccia d'ananas per chi non
conosca lo spagnolo) non avesse molta simpatia per il soprannome
che i panamensi gli avevano affibbiato, e reagiva con l'arresto di quanti,
per radio o per la strada, avessero il coraggio di pronunciarlo.
Pare che nei momenti in cui era piú arrabbiato, a parte sfoderare
il machete nell'arringare alla folla, facesse scomparire dalle strade
il frutto da lui tanto odiato, cosí i panamensi lo vendevano di nascosto,
quasi fosse una bottiglia di wiskey ai tempi del proibizionismo. 
 
D'altra parte l'ironia, che spesso rimane per i popoli oppressi dalla
dittatura l'unica arma a disposizione, pare non abbia mai fatto rivoluzioni,
come l'esperienza della primavera di Belgrado puó testimoniare, e lo
slogan sessantottino "una risata vi seppellirá" rimane la testimonianza
di un movimento di grandissima popolaritá, ma pur sempre perdente.
Per battere il dittatore la opposizione panamense decise di unirsi contro
il partito dei militari, riuscendo cosí a vincere le elezioni con un candidato
dall'aspetto grasso e bonaccione, totalmente diverso dal loro nemico.
Ma questi non volle accettare la sconfitta ed annulló le elezioni, dando
cosí il pretesto  ai gringos per intervenire, allo scopo di liquidare i conti
con il loro ex-agente traditore con la scusa di difendere la democrazia
nel paesino amico.  
 
Qualche anno dopo un altro militare in un paese vicino (Haiti), con una faccia
allungata e simpatica che a me ricordava quella di Stan Laurel, commise
lo stesso errore nel rimuovere il legittimo presidente, ma questa volta ai
gringos bastó la minaccia degli scapaccioni per farlo desistere dal suo intento,
unita alla lusinga di un soggiorno a spese dello stato americano in un paese
di suo gradimento, che fosse disponibile ad ospitarlo. Ed il furbetto "cara de stanlio"
scelse, guarda caso, proprio Panamá, forse pensando che con la sua fisionomia
avrebbe avuto una convivenza piacevole con in panamensi, sensibili a queste cose. 
 
Qualche giorno fa ho visto al cinema un bel film di Joe Schumacher con
Nicolas Cage, piú misurato del solito, dal titolo 8 mm.
(Chi non volesse conoscere la trama del film, farebbe meglio a non
continuare la lettura).
Racconta di un detective privato che indaga sopra un caso di pornografia
estrema, con la morte di una ragazza.
Un tema non nuovo (ricordo un film con anni 70 con George C.Scott sullo stesso
argomento) per cui, nonostante la narrazione molto avvincente, mi chiedevo con
il trascorrere dei minuti che punto di vista originale volesse apportare un regista
esperto come Schoemacher. Lo si scopre poco a poco nel veder che,
di tutti i "cattivi" in scena, alla fine rimane solo, come antagonista del
detective, colui che appariva nel film incriminato come il torturatore
della vittima, con una maschera sul volto che nelle precedenti scene si era
sempre rifuiutato di togliere. E ci si chiede che sorpresa ci aspetterá
dietro quella maschera, non riuscendo peró ad immaginare una risposta,
visto che tutti i protagonisti del racconto sono stati eliminati. 
 
Nella scena finale si rivela il punto di vista del regista: sotto la maschera c´é
un uomo qualunque, un poco grassottello, con l'aria bonaria da impiegato,
che per vedere meglio nella lotta con Nicolas Cage deve perfino mettere
degli occhiali piccoli, rotondi, senza montatura. L'incredulitá che appare
sul volto di Nicolas Cage é la stessa dello spettatore: e ci viene da guardare
intorno a noi, perché a quel punto l'assasino puó essere l'uomo che mangia
pop-corn seduto nella poltrona al tuo fianco. 
 
FREE YUGOSLAVIA! NOMOREWARS !


Daniele 
