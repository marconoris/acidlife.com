Da: owner-cyber-rights@ecn.org per conto di Carlo Gubitosa [gubi@zzz.it]
Inviato: sabato 8 maggio 1999 2.43
A: cyber-rights@ecn.org
Oggetto: BOMBE A GRAPPOLO SU CIVILI INERMI: TESTIMONIANZA DIRETTA

COMUNICATO STAMPA

Con preghiera della massima diffusione


A GRAPPOLO, IN PIENO CENTRO, A MEZZOGIORNO: 
SONO QUESTE LE BOMBE "INTELLIGENTI" ?

Il testo che segue e' la trascrizione di una conversazione telefonica
tra Sabrina, una collaboratrice dell'Associazione PeaceLink, e Djordje
Vidanovic di Nis.

Il professor Djordje Vidanovic, docente di Linguistica e Semantica
presso l' Universita' di Nis, ha pubblicato un volume anche in Italia,
per Il Mulino, "Introduzione alla neurolinguistica". e' esperto in
Filosofia del Linguaggio ed attualmente sta lavorando, missili NATO
permettendo, ad uno studio su Wittgenstein. Ha 47 anni, e' sposato ed
ha una figlia di 23 anni.

Il racconto in diretta del professor Vidanovic e' una testimonianza
oculare delle tecniche militari adottate dalla NATO nel corso di
questo conflitto. Non c'e' bisogno di aggiungere nulla alle parole del
professore, che si commentano da sole.

Tutta la corrispondenza elettronica tra il professor Vidanovic e
l'associazione PeaceLink e' presente all'indirizzo Internet
www.peacelink.it

L'associazione PeaceLink si adoperera' affinche' il parlamento renda
conto dell'utilizzo di bombe a grappolo su obiettivi civili, avvenuto
in un centro abitato nell'ora di maggior traffico. Chiediamo che il
governo italiano operi IMMEDIATAMENTE affinche' si imponga il piu'
rigoroso rispetto delle Convenzioni di Ginevra: colpire obiettivi
civili e' un crimine.

Si invitano alla mobilitazione tutti i singoli, le associazioni e i
gruppi interessati.

Francesca Ciarallo
Portavoce Associazione PeaceLink - Telematica per la Pace
C.P. 2009 - 74100 Taranto
Tel: 099.7303686 Fax: 06.57290945
http://www.peacelink.it
info@peacelink.it

---------------------------------------

7 maggio 1999

Ore 14: telefonata di Djordje Vidanovic da Nis

D: Ci hanno bombardato verso mezzogiorno. Diverse bombe. Nel centro
storico. C'erano dei civili in giro, loro lo sapevano BENISSIMO , non
avevano mai fatto una cosa del genere. Ma oggi l' hanno fatto.

S. In centro ?!?

D: Sono morte molte persone. Sono morte molte persone. Ed e'
terribile. Ci sono state almeno, no senti bene... una delle esplosioni
ha colpito l' impianto di riscaldamento dell' ospedale... 

S: L' ho saputo..

D: No, stavolta e' stato l' impianto di riscaldamento. La strada
adiacente... e' stata completamente rasa al suolo. Mia moglie era
fuori, e' passata in bicicletta, ha visto corpi su corpi di persone
morte, tutti smembrati. No, no questo e' pura follia !!

S: Si'...

D: No, ma ti rendi conto: nel centro storico ! E poi c'e' un altro
quartiere che hanno bombardato, vicino al mercato che e' il cuore
della citta' ... e' proprio attaccato alla Fortezza Romana, che e'
stata costruita dai romani, e' il simbolo di Nis e hanno ucciso decine
di persone la', hanno sganciato, senti bene: BOMBE A GRAPPOLO. 

S: Si'?

D: Si', al 100%. Erano bombe a grappolo. E le hanno usate per colpire
piu' gente che potevano. E hanno ucciso un sacco di persone,
distrutto... gente che tornava a casa, che andava per i fatti suoi,
DISTRUTTO hanno raso al suolo uno dei day hospital.. E e' vicinissimo
al Consolato Greco qui, non so se ha subito dei danni o no, ma le
immagini, i reportage della TV .... sono INSOPPORTABILI. Non sapevo
neanche dov' era Snezana, mia moglie, intanto che succedeva. Cioe' lei
era a scuola, avevano una riunione per decidere che cosa farne di
quest' anno accademico... Siamo fuori di noi stessi, dalla
preoccupazione. Quando vedi quelle immagini. 

S: Terribile

D: No, no, INDESCRIVIBILE. 

S: Oddio, non so che cosa fare...

D: No, non devi fare niente , mettilo sul sito, e' l' unica cosa che
puoi fare

S: Purtroppo... 

D: Diffondi la voce, stanno ammazzando della gente, aiuto ! 

S: Si', subito

D: Va bene, ciao

S: Ciao, ciao !  
