Da: SAVOIA ARMANDO [SAVOIA.ARMANDO@IOL.IT]
Inviato: domenica 23 maggio 1999 20.39
A: voice@nomorewars.org
Oggetto: CONTRO LA GUERRA




ERRORI DI IERI ... ERRORI DI OGGI    1944-1999
 
   

    La guerra è sempre stata la soluzione peggiore per risolvere i problemi tra
due paesi confinanti, ancora di più questa perchè la NATO è stata capace di
iniziarla ma non sa come farla finire ...

    Io ho 33 anni, vivo a Milano, città duramente colpita dai bombardamenti alleati
nel 1944 per mano anglo-americana, e proprio in quell'anno, il 20 Ottobre è stato
realizzato uno dei peggiori crimini contro la popolazione inerme dedita solo a ricostruire
una parvenza di vita civile dopo gli orrori della seconda guerra mondiale: quel giorno,
oltre a numerose abitazioni, è stata bombardata la scuola elementare di Gorla
(un quartiere della città) nella quale hanno perso la vita quasi duecento bambini con
i loro insegnanti e alcuni genitori che erano accorsi per condurli nei rifugi.

    Questo venne archiviato come un "errore di bersaglio" (queste parole mi sembra
di averle sentite ancora nei telegiornali di questi giorni ...), e tutto venne messo a tacere.

    Proprio questa settimana ho pubblicato su Internet un piccolo ma significativo sito
reperibile all'indirizzo: http://politica.digiland.it/1033
dove oltre ad un breve racconto su come si svolsero i fatti quel lontano giorno
di 55 anni fa, sono presenti alcune foto dell'epoca e i nomi dei bambini uccisi.

    Quando hai un attimo di tempo, Ti prego di onorarmi di una visita "virtuale",
magari scrivendomi poi cosa ne pensi...

    Se possibile, pubblicizza il mio sito: il passaparola è il modo migliore per convincere
la gente che nella guerra non esistono vincitori, ma solo sconfitti su entrambi i fronti.

SI AL DIALOGO - NO ALLE BOMBE

Con i miei migliori saluti
 
Savoia Armando - Milano
e-mail: savoia.armando@iol.it




