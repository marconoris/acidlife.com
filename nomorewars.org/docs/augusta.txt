________________________________________________
      A - I N F O S  N E W S  S E R V I C E
            http://www.ainfos.ca/
________________________________________________

Fabbrica Augusta di Benevento
ore 11.20 del 1 luglio 1999


SIAMO NELLA FABBRICA AUGUSTA DI BENEVENTO DOVE SI COSTRUISCONO GLI
ELICOTTERI CHE OGNI GIORNO BOMBARDANO I VILLAGI DEL KURDISTAN TURCO!

In questo momento all'Augusta sono penetrati decine e decine di militanti
antimperialisti provenienti da diverse città del centrosud. La produzione è
ferma, negli uffici si sta preparando una conferenza stampa. La polizia sta
cercando di arrestare i partecipanti all'iniziativa.
C'è un parroco (don Vitaliano della Sala), c'e chi è stato arrestato in
Turchia per reati d'opinione (Dino Frisullo), ci sono i disoccupati
organizzati di Acerra, ci sono i centri sociali autogestiti del sud, ci
sono coloro i quali lottano quotidianamente sui propri territori contro le
ingiustie e i soprusi dei potenti.

Il processso-farsa e la condanna a morte di Ocalan devono ritorcersi contro
la Turchia: DEVONO SERVIRE A SMASCHERARE, QUALORA CE NE FOSSE ANCORA
BISOGNO, IL VERO VOLTO DEL REGIME TURCO, un regime oppressore e fascista
che stermina popolazioni intere, distrugge villaggi, tortura e uccide
impunemente.

Il governo italiano ha precise ed evidenti responsabilità in merito all'
arresto di Ocalan, ma non solo. La vendita di armi ad un paese come la
Turchia, che viola sistematicamente i diritti umani, rende ulteriormente
complici i paesi occidentali (in primis l' Italia che rappresenta il
maggior partner commerciale in termini di merci militari) che chiudono gli
occhi e le orecchie dinanzi alla barbarie quotidiana che il regime turco
persegue in tutta tranquillità.

Evidente la doppia morale dei signori della guerra che hanno distrutto la
Jugoslavia appellandosi ad un'improvvisata "autodeterminazione" del popolo
Kosovaro e vogliono giustiziare come terrorista il leader di un popolo che
vede da sempre negata la sua libertà (persino quella di chiamarsi Kurdi) ed
è vittima di un autentico genocidio (in 15 anni 20.000 morti, 2000 villaggi
distrutti e milioni di profughi).

A poco servono le lacrime di coccodrillo e le invocazioni democratiche nei
confronti di un regime ogni giorno più sanguinario ed assetato di vendetta.

Solo una mobilitazione antagonista può fermare la violenza fascista del
regime turco.

Prepariamo iniziative di lotta in tutto il territorio, boicottiamo gli
interessi della Turchia, costruiamo al più presto una grande iniziativa
nazionale di lotta a Roma.

Ass. AZAD, centro sociale OFFICINA 99, Laboratorio occupato SKA, collettivi
studenteschi (Napoli), collettivo Rive gauche (Benevento), Rifondazione
comunista Campania.

