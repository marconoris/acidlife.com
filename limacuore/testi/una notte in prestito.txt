UNA NOTTE IN PRESTITO


Muoversi di notte nella city,
perlustrare pareti trasparenti
di un acquario dove pescioli natanti
s’avviluppano in arcani labirinti.
Facce, sguardi, terzo grado, indifferenza,
camminare soli, ma quanta pazienza...
Uno sfrigolìo di ipotesi,
un desiderio sfrenato di guai.

Queste vite vanno via
come tram alla deriva,
“Principino, Principessa, non arriva
la carrozza, Vi chiamo un tassì”.
Mentre un cumulo di pensieri,
strascicandosi sui marciapiedi,
è una ghenga di pirati tutti neri,
io mi aqquatto contro il muro e resto lì.

“Marocchen, Algerien amigo mio,
dove portano i tuoi piedi cosumati,
verso immobili tuguri abbandonati
o dentro il sogno di carta del Sud ?
Verso isole de malavida
che de noche se stringe al cor
de ‘sta city nuda e abandonada
da la vida del tiempo che fu.”

Taxi driver dalla cera molto savia
Dammi un quarto d’ora dei tuoi finestrin,
al riparo voglio stare da quest’aria
d’anidride, cannabis e vin brulé:
belle storie tu sai raccontare,
come sullo schermo tutto fila via,
non esagerare o mi farai sputar
cannabis e vin brulé e poesia.

E giù per strada el mundo nuevo
e sulla strada ancora mi ritrovo,
batto il tempo con Rascid dal dente d’or
barbagliato da sirene Luna Park.
E tu, caramba, vecchio galantuomo,
tu mi porti via il mio sogno Marrakesch.
Resto solo innanzi all’old dopolavoro,
mi consola all’alba un Bollent Express.

“Marocchen, Algerien amigo mio,
dove portano i tuoi piedi consumati,
verso immobili tuguri abbandonati
o dentro il sogno di carta del Sud ?
Verso isole de malavida
che de noche stringe al cor ‘sta city nuda,
abbandonata, stuprata e indorata
dai ricconi che io il nome non so più.”