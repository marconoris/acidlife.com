Oggi ripercorro Torino sempre sulla soglia, ma una soglia nuova.
 
Vedo le cartoline del mio vecchio amore, appese alle pareti dei palazzi
e sui bordi dei marciapiedi che ne sono stati testimoni silenziosi, la prima volta,
quando ero immerso nel rosso bruciante della sua sigaretta che si consumava
nel cielo azzurro.
 
Le vecchie immagini sembrano seppiate, invece è solo l'aria 
sporca di Torino, il catrame che si deposita nel nostro respiro e che forse

domani coprirà tutta la cartolina, e forse il nostro corpo, mentre 
la mia vecchia Torino, la Torino di quell?amore, il corpo lo perde...

Tutto ciò che non si porta a compimento è destinato a scomparire nel nulla?
Quando, quando il percorso può dirsi compiuto?

La nuova soglia è accogliente, la gente transita e a volte si ferma, mescola
il respiro con il mio, mentre volgo lo sguardo interrogativo e desideroso
oltre la porta, faccio un cenno, aspetto la fiducia e la risposta per 
entrare, da solo o insieme, in una nuova soglia da poter ancora 
oltrepassare.
